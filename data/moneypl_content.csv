headline,category,content,url
Mandat na raty. RPO chce zmian ws. wygaszania punktów karnych,Finanse,"Kierowcy, którzy spłacają mandat na raty, dłużej muszą czekać na wykreślenie punktów karnych z ewidencji, przez co są w gorszej sytuacji od tych, których stać na zapłatę od razu - wskazał RPO Marcin Wiącek. Zwrócił się do MSWiA oraz parlamentarnych komisji ustawodawczych o zmianę przepisów. ""Konieczne jest ujednolicenie i zrównanie momentu rozpoczęcia biegu terminu wygaszania punktów karnych osób, które ze względu na gorszą sytuację majątkową dobrowolnie podjęły się spłaty grzywny w ratach, jak i tych, które ze względu na lepszą sytuację majątkową mogły uiścić zobowiązanie od razu lub w terminie wskazanym w mandacie kredytowanym"" - ocenił RPO w piśmie, które zamieszczono na stronie Biura Rzecznika. Wystąpienie RPO wywołane zostało wnioskami kierowanymi do Biura RPO przez kierowców ukaranych mandatami i z doliczonymi punktami karnymi, którzy ze względu na sytuację materialną wnioskują o rozłożenie należności na raty. Dalsza część artykułu pod materiałem wideo ""Takie niekorzystne zróżnicowanie ma polegać ma na tym, że sprawcom wykroczeń dysponującym pieniędzmi na grzywnę punkty karne są wykreślane z ewidencji po roku od jej zapłaty. W stosunku zaś do sprawców, którym mandat rozłożono na raty, nastąpi to po roku od zapłaty ostatniej raty"" - przypomniał Wiącek. Jak wskazał RPO w wystąpieniu ""przedłużanie okresu posiadania punktów karnych poprzez oddalanie",https://www.money.pl/gospodarka/mandat-na-raty-rpo-chce-zmian-ws-wygaszania-punktow-karnych-7084330000218720a.html
Domki dla powodzian od Buddy. Zamieszanie wokół darowizny,Powódź,"Poszkodowana przez powódź pani Ilona z okolic Lądka-Zdroju miała otrzymać domek modułowy od youtubera Buddy. Kamil L. nie przekazał jednak osobiście mieszkania, gdyż został zatrzymany przez CBŚP w przeddzień finału akcji. Następnie kobieta usłyszała, że domku nie otrzyma, ale potem burmistrz zmienił zdanie. Powódź zabrała dom pani Ilony. Jej nieruchomość po przejściu wielkiej wody przeznaczono do rozbiórki - opisuje ""Fakt"", powołując się na ""Nową Trybunę Opolską"". Z pomocą ruszył jednak youtuber Budda, który przekazał powodzianom cztery domki modułowe. Jeden z nich miał trafić do pani Ilony oraz jej dzieci. Kobieta przygotowała się do przyjęcia domku. Kupiła działkę gruntową za 150 tys. zł, uzbroiła ją i wykopała studnię. Dodała, że wydała 30 tys. zł na betonową płytę, na której miał zostać postawiony domek od Buddy. Youtuber został jednak zatrzymany, a następnie aresztowany razem ze swoim wspólnikiem Adamem U. Wydarzyło się to dobę przed oficjalnym przekazaniem domku pani Ilonie. Dalsza część artykułu pod materiałem wideo Kobieta wyjaśniła w rozmowie z ""NTO"", że szczegóły ustalała z Adamem U., który miał zapłacić za domki. Adam U. prowadzi wydawnictwo Influi sprzedające m.in. ebooki Kamila L., a te są teraz przedmiotem prokuratorskiego śledztwa. Domki modułowe należą więc do firmy Influi, a poza Adamem U., w areszcie",https://www.money.pl/gospodarka/domki-dla-powodzian-od-buddy-zamieszanie-wokol-darowizny-7084318137793120a.html
Hanna Gronkiewicz-Waltz objęła mandat europoselski,Prawo,"Parlament Europejski w poniedziałek przyjął do wiadomości wybór Hanny Gronkiewicz-Waltz na europosłankę w miejsce Marcina Kierwińskiego. Ogłosiła to na początku posiedzenia w Strasburgu szefowa tej instytucji Roberta Metsola. Datą objęcia mandatu przez Gronkiewicz-Waltz jest 10 października, a więc dzień, w którym marszałek Sejmu Szymon Hołownia wydał postanowienie w tej sprawie. Kwestię zasad obsadzania wakatów w PE regulują samodzielnie państwa członkowskie. Mandat Kierwińskiego wygasł 26 września w związku z objęciem przez niego stanowiska pełnomocnika rządu ds. odbudowy po powodzi. Marszałek Sejmu potwierdził wygaśnięcie jego mandatu 30 września, a PE przyjął to do wiadomości 7 października. Dalsza część artykułu pod materiałem wideo Gronkiewicz-Waltz startowała w wyborach do PE z tej samej listy co Kierwiński i w wyborach otrzymała kolejną największą liczbę głosów. Kierwiński zdobył mandat, startując z listy KO w okręgu warszawskim (nr 4). Uzyskał 143 179 głosów. Oprócz niego mandaty w tym okręgu z listy KO zdobyli Kamila Gasiuk-Pihowicz (137 811 głosów) i Michał Szczerba (120 667 głosów). Czwarty wynik na liście KO uzyskała Gronkiewicz-Waltz, na którą zagłosowało 94 474 wyborców (7,24 proc.). Linie energetyczne wiążące Litwę z Rosją i Białorusią zostaną odłączone w lutym przyszłego roku w ramach synchronizacji bałtyckich systemów energetycznych z Europą Zachodnią - przekazał w piątek mediom",https://www.money.pl/gospodarka/hanna-gronkiewicz-waltz-objela-mandat-europoselski-7084137162594912a.html
Kary dla Hindusa i Dunki. Złamali prawo na Lotnisku Chopina,Prawo,"Funkcjonariusze Straży Granicznej interweniowali dwa razy wobec dwóch niepokornych cudzoziemców na Lotnisku Chopina. Obywatel Indii, któremu anulowano kartę pokładową, wszedł na pokład samolotu i nie zamierzał wyjść. Z kolei Dunka po wylądowaniu samolotu, zapaliła papierosa w toalecie. Rzeczniczka Nadwiślańskiego Oddziału Straży Granicznej kpt. SG Dagmara Bielec poinformowała, że pierwsze zgłoszenie dotyczyło 49-letniego obywatela Indii, który na Lotnisku Chopina mimo anulowanej wcześniej karty pokładowej wszedł na pokład samolotu i nie chciał go dobrowolnie opuścić. Według oświadczenia członków załogi samolotu mężczyzna był agresywny, krzyczał i zachowywał się wulgarnie. Przy wejściu do samolotu do agresywnego Hindusa podeszli strażnicy graniczni. Na ich widok mężczyzna wyszedł spokojnie z samolotu, udając się w asyście funkcjonariuszy do pomieszczeń służbowych, gdzie za swoje zachowanie otrzymał mandat karny. Dalsza część artykułu pod materiałem wideo - Pół godziny po tym incydencie funkcjonariusze zostali wezwani do kolejnego, tym razem chodziło o 42-letnią obywatelkę Danii, która po wylądowaniu samolotu z Kopenhagi wbrew obowiązującemu zakazowi zapaliła papierosa w toalecie, a następnie chciała opuścić samolot, nie czekając na przyjazd autobusu - przekazała rzeczniczka. Ponieważ kobieta była pobudzona, a także niepełnosprawna ruchowo, wezwano pogotowie ratunkowe. - Podczas badania lekarskiego pasażerka uderzyła lekarza w twarz - powiedziała Bielec. Kobieta została wyprowadzona z samolotu, a następnie ukarana",https://www.money.pl/gospodarka/kary-dla-hindusa-i-dunki-zlamali-prawo-na-lotnisku-chopina-7084138204129856a.html
"Powodzianie szykują pozew zbiorowy. ""Ma udowodnić błędne decyzje""",Gospodarka,"W Lewinie Brzeskim trwa zbiórka podpisów pod pozwem zbiorowym przeciwko Wodom Polskim, którym organizatorzy akcji zarzucają błędne decyzje podczas wrześniowej powodzi. TOK FM informuje, że chęć dołączenia do pozwu zadeklarowało do tej pory ponad 1300 osób. Na stronie urzędu zamieszczono informację o wspólnym pozwie zbiorowym przeciwko Wodom Polskim mieszkańców Nysy i gminy Lewin Brzeski. Jak napisano w komunikacie, pozew ""ma udowodnić, że brak lub błędne decyzje ze strony Gospodarstwa Wodnego doprowadziły do zalania miast i wsi z terenu województwa opolskiego. Kolejny krok to możliwość domagania się należnych odszkodowań"". Zdaniem burmistrza Lewina Brzeskiego Artura Kotary, Wody Polskie najprawdopodobniej doprowadziły do przepływu nadmiernej ilości wody na Nysie Kłodzkiej, w wyniku czego wały chroniące miasto nie mogły zatrzymać napływającej fali. Dalsza część artykułu pod materiałem wideo W odpowiedzi na te zarzuty Wody Polskie zwróciły uwagę, że do Nysy Kłodzkiej przez jaz Lewin Brzeski swoje wody odprowadzają także inne cieki, a sytuację pogorszyła tzw. cofka z Odry, która dochodziła do Lewina Brzeskiego. Fala powodziowa dotarła do gminy Lewin Brzeski 16 września i zalała blisko 90 procent miasta. W wyniku powodzi na terenie gminy pojawiły się problemy z łącznością telefoniczną. Obecnie na terenie gminy trwa szacowanie strat i likwidacja zniszczeń. Samorząd zamówił 24 kontenery mieszkalne,",https://www.money.pl/gospodarka/powodzianie-szykuja-pozew-zbiorowy-ma-udowodnic-bledne-decyzje-7084120359356992a.html
Tak Rosja szpiegowała Gruzję. Są nowe informacje,Gospodarka,"Rosja przez kilka lat prowadziła szeroko zakrojoną kampanię szpiegowską i hakerską wymierzoną w rząd i duże przedsiębiorstwa w Gruzji - pisze w poniedziałek Bloomberg. Nie wykluczone, że dzięki zgromadzonym informacjom zdobyto możliwość sabotowania infrastruktury krytycznej tego kraju. Z dokumentów, do których dotarł Bloomberg News, wynika, że Rosjanom udało się zinfiltrować MSZ, ministerstwo finansów, bank centralny i głównych dostawców energii i usług telekomunikacyjnych Gruzji. Według serwisu rosyjski wywiad zdobył dostęp do gruzińskich przedsiębiorstw energetycznych, terminali naftowych, platform medialnych i agend rządowych w latach 2017-2020. Rosja przeprowadziła też podobne operacje ""niedawno"" - przekazały źródła Bloomberga. Nie podano jednak więcej szczegółów. Dalsza część artykułu pod materiałem wideo Natia Seskuria z gruzińskiego Regionalnego Instytutu Studiów nad Bezpieczeństwem (RISS) oświadczyła, że Rosja od wielu lat infiltruje Gruzję. - Jest to szczególnie niepokojące i istotne w obliczu zbliżających się wyborów - dodała. 26 października Gruzini będą wybierać skład nowego parlamentu. Zachodni partnerzy poinformowali gruzińskie władze o niektórych rosyjskich atakach hakerskich. Nie wiadomo, czy władze w Tbilisi podjęły jakieś działania w tej sprawie - powiedzieli Bloombergowi przedstawiciele władz europejskich. Giorgi Szaiszmelaszwili z organizacji Civic IDEA w Tbilisi ocenił, że ""Gruzja wciąż nie zdaje sobie w pełni sprawy z tych zagrożeń"". Jego zdaniem Rosja może być w stanie",https://www.money.pl/gospodarka/tak-rosja-szpiegowala-gruzje-sa-nowe-informacje-7084107858188864a.html
